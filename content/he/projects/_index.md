---
type: "docs"
title: "פרוייקטים מומלצים"  
linkTitle: "פרוייקטים מומלצים"
menu:
  main:
    weight: 38
    identifier: projects
---
## פרויקטים מומלצים: קל להצטרף, כיף לתרום
אחד מהאתגרים עבור מפתחים ומפתחות שרוצים להתחיל לתרום לקוד פתוח הוא למצוא את הפרויקט הנכון – כזה שגם יהיה פעיל, גם נגיש למתחילים, וגם עם קהילה שתשמח לעזור. לשם כך אנחנו במעקף ממליצים על פרויקטים שנבדקו לפי הקריטריונים הבאים:

✅ נגישות לתרומה – יש תיעוד ברור, משימות שמסומנות למתחילים, והגדרות סביבת פיתוח פשוטות.

✅ קהילה תומכת – יש אנשים פעילים שאפשר לפנות אליהם בשאלות, בין אם דרך GitHub, Slack, Discord או פורומים.

✅ פעילות שוטפת – נעשו שינויים בפרויקט במהלך החודש האחרון.

✅ משימות מגוונות – קיימות גם משימות קוד וגם משימות אחרות (כמו תיעוד, עיצוב, ניהול ועוד), כך שכל אחת ואחד יכולים למצוא מקום להתבטא.

אם יש לכם המלצות לפרוייקטים נוספים שעומדים בקריטריונים הללו- מוזמנים ליצור קשר עם אוריאל אופיר, מנהל הקהילה (urielofir@gmail.com)

### <a href=https://github.com/hasadna/open-bus-map-search target="_blank" >דאטאבוס</a> 
דאטאבוס הוא מיזם קוד פתוח מבית היוצר של הסדנא לידע ציבורי. מדובר באפליקציה ויזואלית שמאפשרת ניתוח איכות השירות בתחבורה הציבורית בישראל, תוך שימוש בדאטה פתוח של מיקום וזמני אוטובוסים.

הפרויקט משלב עקרונות של שקיפות ציבורית, טכנולוגיה מתקדמת, וממשק משתמש נוח ונגיש. הוא מבוסס על טכנולוגיות עדכניות (React, TypeScript ועוד), מתועד היטב, וכולל קישוריות למערכות נוספות, כגון Swagger לתיעוד API, תרשימי עיצוב ב-Figma, וספריית Storybook להצגת קומפוננטות.

התרומה לפרויקט היא חוויה לימודית נהדרת לכל מפתח ומפתחת – בין אם אתם בתחילת הדרך ובין אם יש לכם ניסיון. צוות התחזוקה והמתנדבים פתוח לשאלות, מסביר פנים, ומלווה את המצטרפים החדשים באדיבות ובמקצועיות.

<a href=https://github.com/hasadna/open-bus-map-search target="_blank" >קישור לריפו של הפרוייקט בגיטהאב
</a>
